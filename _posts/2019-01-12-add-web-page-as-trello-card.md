---
layout: post
title: "มาเก็บหน้าเว็บเอาไว้ใน Trello กัน (ใช้แทน Bookmark)"
date: 2019-01-12 17:26:38 +0700
description: ถ้าเรามีหน้าเว็บ หรือ Web Page ที่จะต้องเก็บไว้อ่านหรือเก็บไว้อ้างอิง หรืออยากแบ่งให้เพื่อน ๆ ในทีมได้อ่าน - อืม! เราจะจัดการเก็บ Web Page พวกนั้นไว้ใน Trello ดีมั๊ย?
tags: Trello
comments: true
---
*คำถาม:* ถ้าเรามี Web Page ที่จะต้องอ่านหรืออยากแบ่งให้ในทีมได้อ่าน - อืม! เราจะเก็บ Web Page ไว้ใน Trello ดีมั๊ย?

*คำตอบ:* สำหรับทีมของเรา เราคิดว่าดีสุดๆ

*เหตุผล:* พอเก็บหน้าเว็บลงไปใน Trello เราก็จะได้ Card มา ซึ่งต่อจากนี้เราสามารถจัดการ จัดระบบได้สะดวกเลยทีนี้ ทำอะไรต่อได้มากมาย อย่างเช่น:
- จะย้ายเอาไปไว้ Board ไหน / List ไหนก็ได้
- ใส่ Label ลงไปเพื่อแบ่งกลุ่มย่อยอีกที
- กำหนดผู้รับผิดชอบงาน ใส่ Comment หรือจะแลกเปลี่ยนสอบถามอะไรกันก็ทำลงไปบน Card นั้นได้เลย
- กำหนดวันที่ / วันหมดอายุ เพื่อเตือนให้ทุก ๆ คนอ่าน
- ย้าย Card ไปตาม List ต่าง ๆ เหมือนเป็นขั้นตอนของการจัดการหรือจัดเก็บได้ด้วย
- ส่ง Card ต่อไปยังงานอื่น ๆ ไว้อ้างอิง คือจะออก Email หรืออะไรแบบนี้ก็สะดวก
- แชร์ Board ให้กัน จะเป็นระหว่างทีมหรือจะทำเป็น Public ก็ได้ด้วย

*ขั้นตอน:* สำหรับขั้นตอนการเก็บหน้าเว็บไว้ใน Trello ที่ง่ายที่สุดก็คือ Drag 'N' Drop นั่นเอง
- ปกติเวลาทำงานเราก็จะเปิด Tab ของ Trello ไว้บน Browser อยู่แล้ว ให้เราแยก Tab ของ Trello ออกมาไว้เป็นหน้าต่างใหม่เลยจะได้สะดวก
- เปิดไปที่ Board ที่เราจะเก็บหน้าเว็บ
- แล้วพออ่านเจออะไรที่น่าสนใจ หรือน่าเก็บไว้ก็ *คลิก-คลิก* เพื่อเลือกที่ Address Bar แล้วก็ลากมาใส่ในพื้นที่ว่าง ๆ บน List ของ Trello ได้เลย *(ถ้าลากมาปล่อยลงไว้ตรงที่ว่าง ๆ ก็จะได้ Card ใหม่ใน List แต่ถ้าลากมาแล้วปล่อยลงที่ Card ก็จะเท่ากับเอา Link ของหน้าเว็บนั้นไปเพิ่มตรง Attachments เก็บไว้บน Card นั้นนั่นเอง)*

*Reading 'N' Watching:* ง่าย ๆ และได้ประโยชน์มาก ๆ - มีตัวอย่างเป็น Board ของพวกเราให้สามารถติดตามอ่านเรื่องที่น่าสนใจกันได้ที่นี่เลย: [https://trello.com/b/NgSxsvht](https://trello.com/b/NgSxsvht)

![Trello Reading Board](https://res.cloudinary.com/sdees-reallife/image/upload/c_scale,e_shadow:40,w_600/v1547291458/Screenshot_from_2019-01-12_18-10-13.png)
